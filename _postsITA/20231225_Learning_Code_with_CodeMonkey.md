---
title: "Teach to code to Your Children with Codemonkey"
date: 2023-12-25T00:05:35+01:00 
author: Davide Mastromatteo
excerpt: "You are never too young to learn coding! :) "
header:
    teaser: https://imgs.xkcd.com/comics/things_you_learn.png
categories:
    - Dev
tags:
    - python
    - learning
    - kid
    - codemonkey
---

![Things you learn](https://imgs.xkcd.com/comics/things_you_learn.png)

Era il 1986 quando i miei genitori si presentarono a casa con un vero e proprio PET Computer. 
In Italia eravamo agli albori della rivoluzione informatica, quella che avrebbe presto portato un computer in ogni casa e che oltre oceano stava spopolando, ed i miei genitori come tanti altri avevano pensato di approfondire l'argomento comprando a me e mio fratello un fantastico Commodore Vic 20.
Il Vic 20 era un PET computer, ovvero un computer "da casa", uno di quelli che appunto venivano acquistati dalle famiglie comuni. 

Era dotato di un microprocessore MOS 6502 a 1Mhz e aveva la bellezza di 5KB di memoria RAM, ma solo 3583 bytes erano disponibili per i programmi una volta avviato.
Le specifiche ad oggi potrebbero far sorridere, visto che un laptop attuale ha processori da 3GHZ che performano almeno 150.000 volte più velocemente rispetto ad un MOS 6502 e che a livello di RAM un'attuale macchina ha circa 3 milioni di volte la RAM che metteva a disposizione il VIC20, eppure, allora, per noi quella macchina era un autentico prodigio tecnologico.

L'idea era che a differenza di una qualsiasi console dell'epoca, il computer ti offriva la possibilità di programmare quello che volevi. 
Potevi insomma decidere in autonomia *cosa* e *come* programmare la tua macchina. Insomma, questo non era un giocattolo, era quello che Steve Jobs avrebbe poi definito "a bicycle for the mind".

Completamente rapito ed affascinato da quella macchina, sognavo un giorno di poter essere capace di programmarla e quel giorno non tardò ad arrivare, visto che mia madre si presentò presto a casa con una cassetta (si, all'epoca i programmi erano su nastro) che conteneva una lezione di BASIC. 
Si trattava di un corso interattivo chiamato in italiano "Conoscere il computer direttamente dal computer" ed edito dalla casa editrice "Beatrice D'Este". 
Veniva venduto in edicola, ogni settimana c'era una lezione nuova e di conseguenza una cassetta nuova. 
La lezione spiegava come utilizzare le funzionalità del BASIC, faceva alcune domande per capire se si erano appresi i concetti importanti e si chiudeva con un piccolo gioco, che per noi bambini era un po' la "ricompensa" di fine lezione. 

Feci quel corso (che si componeva in tutto di 36 cassette) svariate volte, sia sul mio Commodore VIC 20 che sul Commodore 64 che mi venne regalato sempre dai miei genitori qualche anno dopo. Allora non c'era Internet e l'offerta formativa odierna, era del tutto normale imparare il BASIC grazie a corsi di questo tipo, al manuale d'uso che trovavi nella confezione del computer e a qualche raro libro che potevi trovare nella biblioteca della città. Oltre a questo, l'unica cosa che ti permetteva di imparare era provare a scrivere programmi, sbagliare, riprovare, sbagliare nuovamente e così via. 

Quel corso accese in me un'autentica e naturale passione per l'informatica e se i normali ragazzini della mia età volevano tutti diventare astronauti o calciatori, io andavo in giro dicendo che sarei diventato un programmatore. 

Ma l'informatica non mi ha dato solo da vivere insegnandomi una professione che faccio tutt'ora, anche a distanza di quasi 40 anni, l'informatica mi ha dato molto di più, ha costruito il mio carattere, le mie idee, mi ha dato un modo di ragionare e mi ha aiutato in molte altre discipline. Insomma, l'informatica ha fatto di me quello che sono e se nel 1986 imparare il coding era una cosa sicuramente importante ed abilitante, nel 2023 credo sia assolutamente imprescindibile.

Fortunatamente nel 2023 non avete necessità di girare per tutte le edicole della città in cerca di corsi su cassetta o di andare nella biblioteca del paese sperando di trovare un libro che vi introduca alla programmazione, oggi le potenzialità messe a disposizione di tutti tramite Internet sono infinite e possono veramente dare una mano importante ai giovani programmatori in erba che vogliono muovere i primi passi all'interno di questo mondo. 

Tra i tanti strumenti disponibili, uno di quelli che mi ha colpito maggiormente è senza dubbio [Code Monkey](https://codemonkey.com). 
Si tratta sostanzialmente di una piattaforma online che permette di insegnare ai bambini in età scolare la programmazione, partendo da c


